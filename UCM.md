## সুষম বৃত্তাকার গতি
মনে করি, X-Y কার্তেসীয় সমতলে একটি কণা নির্দিষ্ট বৃত্তাকার পথে $\omega $ সুষম কৌণিক বেগে  ঘুরছে। যেকোন t সেকেন্ড সময়ে কণাটির অবস্থান নিম্নরূপ :
------photo-------
এখানে, বৃত্তাকার পথের পথটির ব্যাসার্ধ R। পূর্বের আলোচনা গুলোর মতই এখানেও আমরা আমাদের স্থা্নাংক ব্যাবস্থাটিকে এমন ভাবে নির্ধারণ করেছি যেন t=0 সেকেন্ডে বস্তুটির অবস্থান (r,0) বিন্দুতে হয়। তাহলে,
t সেকেন্ডে কণাটি $\theta = \omega t$ কোণে ঘুরবে এবং এই সময়ে  স্থানাংকে তার অবস্থান (x,y) । এখানে, 
$$\vec{r} = x\hat{i} + y\hat{j} $$ ...........(১) 
যেখানে, $x= r\cos \theta = r\cos \omega t$..........(২) এবং $y=r \sin \theta = r\sin \omega t$..........(৩)
সমীকরণ (২) এবং (৩) কে (১) এ বসিয়ে পাই,
$$ \vec{r}= r\cos \omega t\hat{i} + r\sin \omega t\hat{j}$$
$$ \vec{r}= r(\cos \omega t\hat{i} + \sin \omega t\hat{j})$$
আমরা বস্তুটির সময়ের সাথে তার অবস্থানের সমীকরণ নির্ণয় করেছি। এবার, বেগ ও ত্বরণ বের করার চেষ্টা করি। 
আমরা জানি, 
$$\vec{v} =\frac{d\vec{r}}{dt}$$
$$\vec{v} =\frac{dr(\cos \omega t\hat{i} + \sin \omega t\hat{j})}{dt}$$
$$\vec{v} =r\omega [-\sin \omega t\hat{i} + \cos \omega t\hat{j} ]$$
$$v = \omega r = \dot \theta r$$............(৪)
আবার, ত্বরণের সংজ্ঞা থেকে আমরা লিখতে পারি, 
$$\vec{a} = \frac{d\vec{v}}{dt}$$
$$\vec{a} =-\omega^2r(\cos \omega\hat{i} + \sin \omega \hat{j})$$
$$a= \omega^2 r = \ddot \theta^2 r$$ ............(৫) 
সমীকরণ (৪) এবং (৫) হল $\omega$ সমকৌণিক বেগে r ব্যাসার্ধে্র বৃত্তাকার পথে ঘূর্ণায়মান কোন বস্তুর বেগ ও ত্বরণের সমীকরণ। 
