##পোলার স্থানাঙ্ক ব্যাবস্থা

   বৃত্তীয় গতি বিশ্লেষণে অধিকতর সুবিধাজনক স্থানাঙ্ক ব্যাবস্থা হলো পোলার স্থানাঙ্ক ব্যাবস্থা। এই ব্যাবস্থাটিতে কোন বস্তুর অবস্থান (x,y) ক্রমজোড়ের পরিবর্তে (r, $\theta $) এর মাধ্যমে প্রকাশ করা হয়।
   প্রথমেই আমরা আলোচনা করব কিভাবে আমাদের অতিপরিচিত কার্তেসীয় স্থানাঙ্ক কে আমরা পোলার স্থানাংকে রুপান্তর করব। নিচের চিত্রটি লক্ষ্য করঃ
   -----------------photo-----------
    চিত্রে, কার্তেসীয় স্থানাংকে একটি কণার যেকনো মূহুর্তে অবস্থান (x,y) দেখানো হয়েছে। এখানে, r হল মূলবিন্দু থেকে কণাটির অবস্থান পর্যন্ত অংকিত সরলরেখার দৈর্ঘ্য এবং $\theta$ হল রেখাটি এবং x অক্ষের 
    মধ্যবর্তী কোণ। তাহলে, $r=\sqrt{x^2+y^2} $ এবং $\theta = \arc \tan \frac{y}{x}$ 
    পোলার স্থানাঙ্ক নিয়ে তোমাদের ধারনা আরও মজবুত করার জন্যে পোলার ও কার্তেসীয় স্থানাংকের ভেতর কিছু গুরুবপূর্ণ পার্থক্য বিবেচনা করা যাক। প্রথমেই, পোলার ও কার্তেসীয় স্থানাংকের যথাক্রমে ধ্রুব (r,$\theta $)
    এবং ধ্রুব (x,y) বিশিষ্ট রেখা গুলো লক্ষ্য কর। 
    --------------------photo-------------
   আরেকটি গুরুত্বপূর্ণ পার্থক্য হল একক ভেক্টর। 
   ----------------photo---------------------
   পোলার স্থানাংকে মূ্লবিন্দু সাপেক্ষে অবস্থান ভেক্টর/ব্যাসার্ধ ভেক্টর বরাবর একক ভেক্টর $\hat{r}$ এবং এর সাথে লম্ব বরাবর একক ভেক্টর $\hat{\theta}$ । কিন্তু কার্তেসীয় স্থানাংকে x এবং y অক্ষ বরাবর একক ভেক্টর
   ছিল যথাক্রমে $\hat{i}$ এবং $\hat{j}$ । এই দুই ধরনের একক ভেক্টরই আয়ত-একক ভেক্টর কিন্তু  $\hat{i}$ এবং $\hat{j}$ এর মান এবং দিক উভয়ই অপরিবর্তশীল বা নির্দিষ্ট স্থানাঙ্ক ব্যাবস্থায় নির্দিষ্ট। অথচ,
    $\hat{r}$ এবং  $\hat{\theta}$ এর মান অপরিবর্তিত হলেও এদের দিক প্রতিনিয়ত পরিবর্তিত হয়। কিভাবে? এসো বোঝার চেষ্টা করি।
  
   যেহে্তু $\hat{r}$ অবস্থান ভেক্টর বরাবর ক্রিয়া করে, তাই অবস্থান ভেক্টরের ঘূর্ণনের সাথে সাথে $\hat{r}$ এর দিকের পরিবর্তন অবশ্যই ঘটবে। আবার, যেহেতু,  $\hat{\theta}$ ,  $\hat{r}$ এর লম্ব বরাবর 
   কাজ করে তাই,  $\hat{\theta}$  এর দিকেরও প্রতিনিয়ত পরিবত্তন ঘটবে। অর্থাৎ, একে গণিতের ভাষায় আমরা বলতে পারি, $\frac{d\hat{r}}{dt} $ ও  $\frac{d\hat{\theta}}{dt}$ এর সুনির্দিষ্ট মান
   রয়েছে। 
   ----------photo------------
   ঠিক সুষম বৃত্তাকার গতিতে বেগ নির্ণয়ের সময় আমরা যেভাবে $\Delta r$ নির্ণয় করেছিলাম একই পদ্ধতি অনুসরণ করে আমরা লেখতে পারি, 
   $$ d\hat{r} = \abs{\hat{r}} d\theta \hat{\theta} $$
   $$ frac{d\hat{r}}{dt} = frac{d\theta }{dt} \hat{\theta } = \omega \hat{\theta } =\dot \theta \hat{theta} $$
   আবার, একই পদ্ধতি অনুসরণ করে আমরা $\frac{d\hat{\theta}}{dt}$   ও নির্ণয় করতে পারি।
   -------------------photo------------------
   $$d\hat{\theta} = \abs{\hat{\theta}} d\theta (-\hat{r})$$
   $$\frac{d\hat{\theta}}{dt} = \frac{d\theta}{dt}(-\hat{r})$$
   $$\frac{d\hat{\theta}}{dt} = -\omega \hat{r} = -\dot \theta \hat{r} $$
   
   তাহলে, আমরা পোলার স্থানাঙ্ক ব্যাবস্থার কিছু মৌলিক বৈশিষ্ট শিখলাম। পরবর্তি পাঠ গুলোতে পোলার স্থানাঙ্ক ব্যাবহার করে কিভাবে গতির সমীকরণ নির্ণয় করা যায় তা আলোচনা করা হবে। 
