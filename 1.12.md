## পোলার স্থানাংকে গতির সাধারন সমীকরণঃ

এতদিন আমরা শুধু কার্তেসীয় স্থানাংকেই গতির সমীকরণ দেখে এসেছি। যদিও কার্তেসীয় স্থানাংকেই গতি বিশ্লেষণ বেশি জনপ্রিয় এবং প্রচলিত, কিন্তু আমরা যেহেতু পোলার স্থানাঙ্ক ব্যাবস্থা সম্পর্কে একটু ধারনা নিয়েই ফেলেছি,
তাই এখানেও সমীকরণ গুলো বের করে ফেলা যাক! 

------------------photo---------

চিত্রে একটি কণার অবস্থান দেখানো হয়েছে। কণাটির অবস্থান কে আমরা $\vec{r}$ এর মাধ্যমে নিম্নোক্ত ভাবে প্রকাশ করতে পারিঃ

$$\vec{r} = r\hat{r} $$ ............(১)

আমরা জানি, কোনো বস্তুর অবস্থানের পরিবর্তন কে সময়ের সাপেক্ষে অন্তরীকরণ করলে বেগ পাওয়া যায়। তাই, কণাটির বেগ হবেঃ

$$\vec{v} =\frac{d\vec{r}}{dt} = \frac{r\hat{r}}{dt} $$

$$\vec{v} = \dot r \hat{r} +r\frac{d\hat{r}}{dt} $$ 

$$\vec{v} = \dot r \hat{r} + r\dot \theta \hat{\theta} $$ .............(২)

একটা মজার ব্যাপার খেয়াল করে দেখ। কার্তেসীয় স্থানাংকের মতই আমাদের পোলার স্থানাংকের বেগের ও কিন্তু ঠিক দুইটি উপাংশ বিদ্যমান : $v_{\theta} $ ও $v_r$ বিদ্যমান। যেখানে, $v_r = \dot r$ এবং 

$v_{\theta}=r\dot \theta $ ।

আমরা যদি ত্বরণ বের করতে চাই, তাহলে ত্বরণের সংজ্ঞা অনুযায়ী বেগ কে সময়ের সাপেক্ষে অন্তরীকরণ করে বের করতে পারব। যদিও এই ত্বরণের চেহারা কার্তেসীয় স্থানাংকের ত্বরণের মত এত সুন্দর হবেনা!

$$\vec{a} = \frac{d\vec{v}}{dt} = \frac{\dot r \hat{r} + r\dot \theta \hat{\theta}}{dt} $$

$$\vec{a} = \frac{d\dot r \hat{r}}{dt} + \dot r \frac{d\hat{r}}{dt} + \frac{r\dot \theta \hat{\theta}}{dt} ............(৩)

ত্বরণের সমীকরণের অবস্থা দেখে বুঝতেই পারছ হিসাব বেশ বড় আর জটিল আকার ধারন করছে। আমরা সরলতা  বজায় রাখার জন্যে ধরে নেই, কণাটির কৌণিক বেগ $\dot {\theta} $ ধ্রুব । হ্যা এই অনুমিতি ব্যাবহার

করা হলে সমীকরণ আর পুরোপুরি সাধারন থাকেনা বটে কিন্তু আমাদের বর্তমান সমস্যা গুলো সমাধানের জন্যে তা যথেষ্ট। তবে, কেউ যদি খুবই আগ্রহী হউ, তাহলে নিজে কৌণিক বেগ কেও পরিবর্তশীল ধরে ত্বরণ নির্ণয় 

করতে পার। যা হোক, $\dot \theta = constant $ হলে,

$$\vec{a} = \ddot r \hat{r} +\dot r \dot \theta \hat{\theta} + \dot (\dot r \hat{\theta} - r\dot \theta \hat{r}) $$

$$\vec{a} = (\ddot r -r\dot \theta ^2)\hat{r} + 2\dot r\dot \theta \hat{\theta} $$ ............(৪)

শেষমেশ আমরা পোলার স্থানাংকে সুষম কৌণিক গতিতে চলমান কোন কণার বেগের ও ত্বরণের রাশিমালা নির্নয় করলাম। এবার চল এই সমীকরণ গুলোর একটি ব্যাবহার দেখে আসা যাক!

 আমরা সুষম বৃত্তাকার  পথে চলমান কণার বেগ ও ত্বরণ পূর্বে আলোচনা করেছি। এবার সদ্য শেখা পোলার স্থানাংকের সাহায্যে তা আরো একবার করে দেখব। 
 
 যেহেতু, সুষম বৃত্তাকার  গতিতে কণা একটি ধ্রুব ব্যাসার্ধের পথে পরিভ্রমণ করে থাকে, তাই $\dot r =\ddot r = 0$ । এই শর্তটি (৩) এবং (৪) নং সমীকরণ এ বসিয়ে পাইঃ
 
 $$ \vec{v} = r\dot \theta \hat{\theta} = r\omega \hat{\theta} $$
 
 $$\vec{a} = (0-r \dot \theta ^2)\hat{r} + 2.0.\hatP\theta} $$
 
 $$\vec{a} = -r\omega ^2 \hat{r} $$ 
 
 তাহলে, আমরা দেখলাম কিভাবে পোলার স্থানাঙ্ক ব্যাবহার করে আমরা কোন বস্তুর বেগ এবং ত্বরণ বের করতে পারি। পরবর্তিতে আরও বিস্তারিত আলোচনা করা হবে। 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

