## সমতলে বস্তুর গতি
 
 সমতলে চলমান কোনো বস্তুর গতি বিশ্লেষণের জন্য প্রথমেই আমাদের গতিশীল বস্তুটির সাথে একটি স্থানাঙ্ক ব্যাবস্থা সংযুক্ত করতে হবে। এই স্থানাঙ্ক ব্যাবস্থা আমরা আমাদের সুবিধা মত নির্ধারণ করতে পারি। সাধারণত নির্দিষ্ট 
 তলে চলমান বস্তুর সাথে X-Y কার্তেসীয় স্থানাঙ্ক সংযুক্ত করে বস্তুর অবস্থান ক্রোমোজোড়ের(x,y) মাধ্যমে প্রকাশ করা হয়। 
 
 ---Photo--
 
 উপরের চিত্রটিতে x-y তলে চলমান কোন বস্তুর t সেকেন্ড সময়ে অবস্থানের স্থির চিত্র। ধরি, আমরা এমন ভাবে নির্ধারন করেছি যেন গতির শুরুতে অর্থাৎ t=0 সেকেন্ড সময়ে বস্তুটি স্থানাঙ্ক ব্যাবস্থার  মূল বিন্দুত
(0,0)  ছিল। তাহলে, অবস্থান ভেক্টরের ধারনা অনুযায়ী আমরা বলতে পারি, t সেকেন্ড সময়ে বস্তুটির অবস্থান,

$$\vec{r} = x\hat{i} + y\hat{j}$$

বেগ ও ত্বরণের সংজ্ঞা হতে আমরা বলতে পারি, যাত্রা শুরুর ঠিক t সেকেন্ড সময় পর বস্তুটির বেগ ও ত্বরণের সমীকরণ হবে নিম্নরূপ,

#### বেগঃ
$$ \vec{v} = \frac{d\vec{r}}{dt} = \frac{d}{dt} (x\hat{i} + y\hat{j}) $$

#### ত্বরণ :
 
 $$\vec{a} = \frac{d\vec{v}}{dt} = \frac{d}{dt} (\frac{dx}{dt} \hat{i} +\frac{dy}{dt} \hat{j}$$
 
  
আমরা জানি, X-Y সমতলে কোনো বস্তুর অবস্থানকে দুইটি লম্ব উপাংশে বিভক্ত করা হয়। একই ভাবে বেগ ও ত্বরণ কেও আমরা দুইটি লম্ব উপাংশ (x এবং y)  এ বিভক্ত করতে পারিঃ
   $$ \vec{v} = v_x\hat{i} + v_y\hat{j}$$ 
    অর্থাৎ, $$v_x= \frac{dx}{dt}$$
           $$ v_y = \frac{dy}{dt}$$
    আবার, ত্বরণের ক্ষে্ত্রেও একইভাবে আমরা বলতে পারি, 
           $$ \vec{a} = a_x\hat{i} + a_y\hat{j} $$
           $$ a_x= \frac{dv_x}{dt} =\frac{d^2_x}{dt^2}$$
           $$ a_y = \frac(dv_y}{dt} = \frac{d^2_y}{dt^2}$$


 

 
 
