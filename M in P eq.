##সমতলে বস্তু কণার গতি

আমরা পুনরায় সমতলে গতিশীল একটি বস্তু বিবেচনা করি এবং বস্তুটির সাথে একটি কার্তেসীয় স্থানাঙ্ক ব্যাবস্থা সংযুক্ত করি যেন পর্যবেক্ষণ শুরুর সময়, অর্থাৎ t=0 সেকেন্ডে বস্তুটি মূ্লবিন্দু (০,০) তে অবস্থান করে।
পূর্বের আলোচনাতে আমরা কোন নির্দিষ্ট সময়ে বস্তুটির অবস্থান যেনে তার বেগ ও ত্বরণ বের করেছি। কিন্তু, এবার ধরে নেই, t সেকেন্ড সময়ে বেগ v(t) আমাদের জানা আছে। এই তথ্য থেকে আমরা v(t) , a(t) এবং t এর
মধ্যে সম্পর্ক সূচক সাধারণ সমীকরণ গুলো বের করার চেষ্টা করব। 
বেগের সংজ্ঞা হতে আমরা জানি,
$$\vec{v} = \frac{d\vec{r}}{dt} $$ ..........(০)
$$d\vec{r} = \vec{v} dt $$ ..........(১)

আমরা পূর্বেই নির্ধারন করে নিয়েছি যে,পর্যবেক্ষণের শুরুতে অর্থাৎ t=0 সেকেন্ডে বস্তুটি (০,০) বিন্দুতে অবস্থান করছিল। t সেকন্ড সময়ে বস্তুটির অবস্থান r(t) নির্ধারন করার জন্য আমাদের সমীকরণ (১) এর উভয় পাশে
যথাক্রমে r=0 থেকে r=r(t) এবং t=0 থেকে t=t এই সীমার ভেতরে ইন্টিগ্রেশান করতে হবে। নিচে তা দেখানো হলঃ
$$ \int^0_\vec{r(t)} d\vec{r} = \int^0_t \vec{v(t)} dt $$
$$ \vec{r(t)} =  \int^0_t \vec{v(t)} dt $$ ..........(২)

এখন, আমাদের যদি সময়ের সাথে বেগের সম্পর্ক এর বদলে সময়ের সাথে ত্বরণের সম্পর্ক জানা থাকত এবং সময় t  এবং বেগ v(t) এর মাঝে সাধারণ সম্পর্ক নির্ণয় করতে বলত তাহলেও কিন্তু আমরা পূর্বের মত 
একটি সাধারণ সম্পর্ক নির্নয় করতে পারতাম। ত্বরণের সংজ্ঞা হতে আমরা জানি, 
$$ \vec{a} = \frac{d\vec{v}}{dt} $$
$$d\vec{v} = \vec{a} dt$$ ..........(৩) 

আমরা ধরে নেই, পর্যবেক্ষণের শুরুতে, অর্থাৎ t=0 সেকেন্ডে বস্তুটি $v_0$ আদি বেগে গতিশীল ছিল। যাত্রার t সেকেন্ডে তার বেগ v(t) নির্নয় করার জন্য আমাদের উপযুক্ত সীমার মাঝে সমীকরণ (৩) কে ইন্টিগ্রেশান 
করতে হবেঃ

$$ \int^v0_v(t) d\vec{v} = \int^o_t \vec{a} dt $$
$$\vec{v(t)} = \vec{v_0} + \int^o_t \vec{a} dt $$ ..........(৪)

সমীকরণ (৪) হল সময়ের ফাংশান হিসেবে বেগের সমীকরণ যেখানে আমাদের ত্বরণের সাথে সময়ের সম্পর্ক জানা আছে। যদি বেগ v কে অবস্থান r এর ফাংশা্ন রূপে প্রকাশ করার প্রয়োজোন হত, তাহলে সমীকরণ (৩)
এবং (০) হতে dt অপসারণ করে বেগ এবং অবস্থানের মাঝে ডিফারেন্সিয়াল সমীকরণ পাওয়া যেত। সমীকরণ টি বের করার দায়িত্ব তোমাদের। ফলাফল মিলানোর জন্যে নিচে সমীকরণ টি দিয়ে দেওয়া হলঃ

$$\int^v0_v(r) \vec{v}.d\vec{v} = \int^0_r \vec{a} . d\vec{r} $$ ..........(৫) 

এখানে, সমীকরণ (২) , (৪) এবং (৫) হল গতির সাধারণ সমীকরণ। অবশ্যই আমাদের খেয়াল করতে হবে আলোচ্য ইন্টিগ্রেশান গুলো ভেক্টর ইন্টিগ্রাল তাই দিক সঠিক ভাবে বিবেচনা করতে হবে। অবশ্য, সমস্যা সমাধানের 
জন্য উপোরক্ত সাধারণ সমীকরণ দিয়ে হিসাব করা বেশ জটিল হয় তাই প্রচলিত একটি পদ্ধতি হল অবস্থান, বেগ ও ত্বরণ কে দুইটি উপাংশে বিভক্ত করে হিসাব করা। অর্থাৎ, যদি
$$ \vec{r} = x\hat{i} + y\hat{j} $$
$$ \vec{v} = v_x\hat{i} + v_y\hat{j} $$
$$ \vec{a} = a_x\hat{i} + a_y\hat{j} $$
হয় তবে, সমীকরণ (২) , (৪) এবং (৫) কে ভেক্টর ছাড়া শুধু মানের সাহায্যে আমরা নিম্নোক্ত ভাবে প্রকাশ করতে পারিঃ
$$x(t) =  \int^0_t v_x dt $$ ..........(৬)
$$v_x = v_{0x} + \int^o_t a_x dt $$ ..........(৭)
$$\int^v0_v(x) v_xdv_x = \int^0_r a_x. dx $$..........(৮)

অনুরুপ ভাবে আমরা y অক্ষ বরাবর গতির সমীকরণ ও বের করতে পারি যা তোমাদের জন্যে রাখা হল। পরবর্তি আলোচোনায় আমরা সমীকরণ (৬), (৭), (৮) এবং তাদের y অক্ষ বরাবর গতির সমীকরণ গুলো নিয়ে 
যাবতীয় হিসাব নিকাশ করব।

























