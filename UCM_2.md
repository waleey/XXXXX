##সুষম বৃত্তাকার গতি(২)
 
 সুষম বৃত্তাকার গতি নিয়ে প্রথম আলোচনায় আমরা কার্তেসীয় স্থানাংকে বস্তুর অবস্থান বের করে বেগ ও ত্বরণ নির্ণয়ের জন্যে ব্যাবকলন ব্যাবহার করেছি। পদ্ধতিটি অনেক সুন্দর এবং আধুনিক হলেও ঘূর্ণন গতি সত্য সত্যই
 অনুভব করার জন্যে তা যথেষ্ট নয়। তাই, আবারও আমরা সুষম বৃত্তাকার গতির সমীকরণ বের করব কিন্তু একটু ভিন্ন উপায়ে, ঘূর্ণায়মান ভেক্টরের ধারনা ব্যাবহার করে। 
 --------------------------------------photo ----------photo------------------
 
  পুনরায় সমতলে সুষম গতিতে ঘূর্ণায়মান কণাটির সাথে আমরা একটি স্থানাঙ্ক ব্যাবস্থা এমনভাবে সংযুক্ত করি যেন t সেকেন্ডে কণাটির অবস্থান $\vec{r}$ । এরপর, খুবই ক্ষুদ্র $\Delta t$ সময় পরে কণাটির অবস্থান 
  $\vec{r'} = \vec{r} + \Delta \vec{r} $ । যেহেতু, বৃত্তের ব্যাসার্ধ r ধ্রুবক তাই, $\abs{\vec{r'}} = \abs{\vec{r}} r$। অর্থাৎ, $\Delta \vec{r}$ , $\vec{r}$ এর মানের কোন পরিবর্তন করেনি শুধু 
  দিকে পরিবর্তন করেছে যা চিত্রে লক্ষ্যণীয়। ধরি, এই দিকের পরিবর্তন $\Delta \theta$ । এখানে, ঘূর্ণায়মান ভেক্টরের পূর্বের আলোচনা থেকে আমরা বলতে পারি$\vec{r}$ এর পরিবর্তন ঘটবে $\vec{r}$ এর 
  লম্ব দিক বরাবর। অর্থাৎ, $\Delta r \perp r$। 
  সুতরাং, চিত্র-২ হতে, $\Delta r= r'\sin \Delta \theta $
                     $\Delta r = r \sin \Delta \theta $ [যেহেতু, r এবং r' এর মান সমান]............(১)
  যেহেতু $\Delta \theta $ এর মান খুবই ছোট তাই একটি কার্যকরী এবং প্রায় নিখুত একটি অনুমিতি হল $\sin \Delta \theta \approx \Delta \theta $। এই অনুমিতি ব্যাবহার করে সমীকরণ (১) কে আমরা লিখতে
  পারি, $\Delta r = r\Delta \theta $ ............(২)।
  কণাটির বেগ, $v=\frac{\Delta r}{\Delta t} = r\frac{\Delta \theta}{\Delta t}$
              $v=r\omega $............(৩)
  এখানে, $\Delta \vec{r}$ এর দিক $\vec{r}$ এর সাথে লম্ব বরাবর অর্থাৎ বৃত্তাকার পথের স্পর্শক বরবার। সমীকরণ (৩) এ r এবং $\omega$ ধ্রুব হওয়ার কারনে বেগের মান ধ্রুব থাকবে কিন্তু প্রতিনিয়ত বেগের 
  দিকের পরিবর্তন হয়। যেহেতু বেগ একটি ভেক্টর রাশি, তাই শুধু দিকের পরিবর্তনেও $\vec{v}$ এর পরিবর্তন হয় অর্থাৎ ত্বরণ সৃষ্টি হয়। এই ত্বরণের রাশিমালা নির্ণয়ের জন্যে নিচের চিত্রটি লক্ষ্য করিঃ
  ---------------------photo--------------
  চিত্রে, $\vec{r}$ এবং $\vec{r'}$ দ্বারা t ও $t+\Delta t$ সময়ে কণাটির অবস্থান নির্দেশ করা হয়েছে যেখানে, $\vec{r} \angle \vec{r'} = \Delta \theta $ । কণাটির বেগ $\vec{v}$ ব্যাসার্ধের সাথে লম্ব 
  হওয়ার কারনে এটিও $\Delta \theta $ কোণে ঘুরে যায়। এক্ষেত্রে, বেগের মানের কোন পরিবর্তন হয়না শুধু দিকের পরিবর্তন হয়। অর্থার, এখানেও $ \Delta \vec{v} \perp vec{v} $। 
  -------------------photo----------------------
  চিত্র হতে, $\Delta v = v\sin \Delta \theta \approx v\Delta \theta $
